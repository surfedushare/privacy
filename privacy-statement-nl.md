# Privacyverklaring Pilot zoekportaal voor open leermaterialen
Goed dat je de privacyverklaring voor de Pilot zoekportaal voor open leermaterialen bekijkt! Hier kun je lezen hoe wij met jouw persoonsgegevens omgaan. Als er tijdens het lezen van deze privacyverklaring toch nog vragen of zorgen zijn, stuur dan gerust een e-mail naar [openleermaterialen@surf.nl](mailto:openleermaterialen@surf.nl) of neem contact op met je eigen onderwijsinstelling.

## 1 Introductie
In het zoekportaal kunnen docenten gemakkelijk leermaterialen zoeken, vinden en gebruiken voor hun eigen onderwijs. Het zoekportaal is gekoppeld aan repositorydienst SURFsharekit zodat open leermaterialen digitaal toegankelijk en vindbaar worden.

## 2 Persoonsgegevens
### Welke gegevens gebruiken we en waarom?
Onderwijsinstellingen die binnen de doelgroep van SURFnet vallen zijn in 2019 in de gelegenheid gesteld om deel te nemen aan de Pilot zoekportaal voor open leermaterialen. De onderwijsinstelling stelt binnen deze pilot eigen doelstellingen vast rond het gebruik van het zoekportaal en is in het kader van de Algemene verordening gegevensbescherming (AVG) de verwerkingsverantwoordelijke. SURFnet voorziet in de technische infrastructuur rondom het zoekportaal en treedt in het kader van de AVG op als verwerker.

Voor de werking van het zoekportaal zijn het IP-adres en de browser agent vereist. Deze persoonsgegevens worden verwerkt voor:
1)	Het kunnen detecteren van problemen met de software en het gerichter helpen van gebruikers die tegen problemen aanlopen.
2)	Het voorkomen en achterhalen van misbruik van de systemen binnen de Pilot zoekportaal voor open leermaterialen.

Deze persoonsgegevens worden uitsluitend verwerkt in het kader van de Pilot zoekportaal voor open leermaterialen. De grondslag voor verwerking van deze persoonsgegevens is gerechtvaardigd belang. 

### Hoe lang gebruiken we je gegevens?
De Pilot zoekportaal met open leermaterialen loopt tot en met *31 augustus 2020*. Persoonsgegevens worden voor binnen deze periode voor een duur van maximaal twee weken opgeslagen.

### Aan wie verstrekken we de gegevens?
SURFnet heeft toegang tot alle persoonsgegevens. De persoonsgegevens worden niet aan andere derde partijen verstrekt.

## 3 Beveiliging
Onder andere de volgende veiligheidsmaatregelen zijn getroffen om de persoonsgegevens te beschermen:

* Wijzigingen worden eerst altijd in de test- en acceptatieomgeving getest alvorens deze worden doorgevoerd in de productieomgeving.
* Er wordt actieve monitoring toegepast op poorten, certificaten en bereikbaarheid.
* De beheerapplicatie is uitsluitend te bereiken vanaf een VPN die beheerd wordt door SURFnet. Uitsluitend SURFnetmedewerkers hebben toegang tot de beheerapplicatie.
* De servers is uitsluitend te bereiken vanaf een VPN die beheerd wordt door SURFnet. Uitsluitend SURFnetmedewerkers hebben toegang tot de servers.
* Alle servers in deze pilot zijn beschermd met een restrictieve firewall in het besturingssysteem en/of container.
* Communicatie tussen browser en server is versleuteld door middel van TLS.
* De webserver maakt gebruik van een geharde configuratie en security headers.
* Alle fysieke en virtuele servers en data bevinden zich in SURFnetdatacentrums in Nederland. Fysieke toegang tot de servers en opslagapparatuur is beperkt tot personeel van SURFnet en diens housingpartners.

## 4 Je rechten met betrekking tot je (persoons)gegevens
Je hebt de volgende rechten met betrekking tot je persoonsgegevens:

* Je kunt een verzoek indienen tot wijziging, aanvulling of verwijdering van je gegevens wanneer deze onjuist of niet (meer) relevant zijn.
* Je kunt een verzoek indienen om inzage te verkrijgen in de gegevens die we van jou verwerken.
* Je kunt bezwaar maken tegen verwerking van je gegevens, als we je gegevens verwerken op basis van een eigen gerechtvaardigd belang of op basis van de uitvoering van een taak van algemeen belang.
* Je kunt een verzoek indienen tot beperking van de verwerking van je gegevens ten aanzien van de verwerking van gegevens waartegen je bezwaar hebt gemaakt, die je onrechtmatig acht, waarvan je de juistheid van de persoonsgegevens hebt betwist of wanneer we de persoonsgegevens niet meer nodig hebben, maar je ze nodig hebt in het kader van een rechtsvordering.
* Je kunt een overzicht, in een gestructureerde en gangbare vorm opvragen van de gegevens die we van jou verwerken en je hebt het recht op overdraagbaarheid van deze gegevens naar een andere dienstverlener.
* Je kunt de door jou gegeven toestemming voor het verwerken van je persoonsgegevens intrekken. Het intrekken van je toestemming doet echter geen afbreuk aan de rechtmatigheid van de verwerking op basis van je toestemming vóór de intrekking daarvan.
* Als je van mening bent dat SURFnet niet goed omgaat met je persoonsgegevens kun je een klacht indienen bij SURFnet.
* Als jij en SURFnet er echter niet samen uitkomen en het antwoord van SURFnet op je klacht niet leidt tot een acceptabel resultaat, heb je het recht om een klacht over SURFnet in te dienen bij de Autoriteit Persoonsgegevens. Meer informatie over de Autoriteit Persoonsgegevens en het indienen van klachten vind je op de [website van de Autoriteit Persoonsgegevens](https://www.autoriteitpersoonsgegevens.nl).

Om deze rechten uit te kunnen oefenen, kun je contact opnemen met [openleermaterialen@surf.nl](mailto:openleermaterialen@surf.nl) of je eigen onderwijsinstelling.

## 5 Wijziging privacyverklaring
Er kunnen wijzigingen worden aangebracht in deze privacyverklaring. We raden je daarom aan om deze privacyverklaring geregeld te raadplegen.
